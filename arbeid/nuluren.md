# Oproepcontract: nul uren contract bepaalde tijd

## PARTIJEN

{{companyName}} met adres {{companyAddress}}, KvK-nummer: {{companyIdentificationNumber}} ( **Werkgever** );

en

{{employeeName}}, met adres {{employeeAddress}} geboren op {{employeeBirthDate}} in {{employeeBirthLocation}} ;( **Oproepkracht** );

Werkgever en Oproepkracht hierna samen ook **Partijen** ;

## ACHTERGROND

De onderneming van Werkgever is actief in de volgende markten: softwareontwikkeling en conversationele interfaces (de **Markten** ). De onderneming van Werkgever heeft behoefte aan invalkrachten. Het werkaanbod voor Oproepkracht is wisselend. Partijen willen hun rechten en verplichtingen in deze Overeenkomst vastleggen.

## OVEREENKOMST

### Artikel 1 - Duur

Oproepkracht treed op 1 mei 2019 in dienst bij Werkgever met een tijdelijk contract van 12 maanden dit contract eindigt op september 2019.
Werkgever zal uiterlijk een maand voor het einde van deze Overeenkomst aan Werknemer aangeven of deze Overeenkomst zal worden verlengd.
Partijen kunnen deze overeenkomst tussentijds opzeggen. De wettelijke opzegtermijn is daarbij van toepassing.

### Artikel 2 - Loon, vakantiegeld

Oproepkracht heeft recht op een bruto uurloon van € 9,11, maar nooit minder dan het minimumloon.
Werkgever zal het loon betalen op of voor de 25e dag van de kalendermaand.
Oproepkracht heeft recht op vakantiegeld van 8% over zijn loon. Het vakantiegeld wordt maandelijks uitbetaald.
Vakantiedagen zijn direct verrekend in het uurloon (op basis van 20 vakantiedagen in een jaar over een 40-urige werkweek)

### Artikel 3 - Functie; werktijden

Oproepkracht is in dienst als chatter en UX'er. 
Oproepkracht rapporteert aan Werkgever, of aan een andere persoon die Werkgever aanwijst. 
Oproepkracht moet zijn werkzaamheden goed uitvoeren en hij moet handelen volgens de regels die Werkgever heeft gesteld.
Oproepkracht zal andere werkzaamheden verrichten dan in artikel 3.1 zijn genoemd, als de bedrijfsomstandigheden dit volgens Werkgever vereisen.
Oproepkracht werkt alleen als er sprake is van extra werkaanbod waarvoor Oproepkracht in aanmerking komt.

### Artikel 4 - Oproepkracht

Oproepkracht moet gehoor geven aan een oproep van Werkgever
Oproepkracht mag slechts weigeren aan een oproep gehoor te geven, als Oproepkracht redelijkerwijs niet in staat is om de werkzaamheden uit te voeren.
Oproepkracht heeft tijdens de eerste zes maanden van deze Overeenkomst alleen recht op loon over de daadwerkelijk gewerkte uren. Artikel 7:628 BW is tijdens deze eerste zes maanden uitgesloten.

### Artikel 5 - CAO

Op deze arbeidsovereenkomst is geen cao van toepassing.


### Artikel 6 - Ziekte

Als Oproepkracht door ziekte niet in staat is de werkzaamheden te verrichten, moet hij - ook tijdens vakantie - dit voor 09:00 bij Werkgever melden.
Als Oproepkracht langer dan drie maanden ziek is, zal hij op verzoek van Werkgever de bedrijfseigendommen teruggeven. Oproepkracht heeft daarbij geen recht op een vergoeding.


### Artikel 7 - Werkgeversbijdrage ziektekostenverzekering

Werkgever zal enkel de wettelijk verplichte werkgeversbijdrage aan de premie ziektekostenverzekering bijdragen.


### Artikel 8 - Scholingsplicht

Werkgever zal Oproepkracht in staat stellen scholing te volgen op kosten van Werkgever, voor zover dat naar inzicht van Werkgever noodzakelijk is voor de uitoefening van de Functie door Oproepkracht.


### Artikel 9 - Geheimhouding

Oproepkracht zal alle vertrouwelijke informatie geheimhouden. Partijen verstaan onder 'vertrouwelijke informatie': alle gegevens die niet openbaar zijn en alle gegevens die een vertrouwelijk karakter hebben.


### Artikel 10 - Bedrijfseigendommen van Werkgever

Zaken (zoals computers, telefoons, en gegevensdragers) die Oproepkracht van Werkgever krijgt, zijn eigendom van Werkgever.
Oproepkracht moet met zorg omgaan met de bedrijfseigendommen van Werkgever.
Oproepkracht zal op verzoek van Werkgever de bedrijfseigendommen teruggeven aan Werkgever. Oproepkracht dient in elk geval de bedrijfseigendommen terug te geven op de dag dat deze Overeenkomst eindigt.


### Artikel 11 - Intellectuele eigendomsrechten

Aan Werkgever komt in binnen- en buitenland het intellectuele eigendomsrecht toe dat voortvloeit uit werkzaamheden van Oproepkracht, ongeacht of deze werkzaamheden voortvloeien uit zijn functie. Oproepkracht zal alle formaliteiten verrichten om Werkgever in staat te stellen deze rechten te verkrijgen.
Oproepkracht mag zich niet maker, ontdekker of uitvinder noemen van bedoelde werken, ontdekkingen en vindingen.
Het salaris is ook een vergoeding voor alle ontdekkingen of vindingen van Oproepkracht.

### Artikel 12 - Boetebeding en afwijking artikel 7:650 BW

Partijen wijken met deze Overeenkomst af van de bepalingen uit artikel 7:650 lid 3, 4 en 5 BW.

Bij overtreding van een of meer van de in de artikelen (onder het kopje) non-concurrentie, relatiebeding en intellectuele eigendomsrechten genoemde verplichtingen, betaalt Oproepkracht aan Werkgever een direct opeisbare boete van € 4000,00 voor iedere overtreding. Daarnaast betaalt Oproepkracht aan Werkgever een boete van € 200,00 voor iedere dag dat de overtreding voortduurt. Werkgever houdt het recht om naast de boete schadevergoeding te vorderen.

### Artikel 13 - Non-sollicitatiebeding

Oproepkracht zal niet (zonder voorafgaande schriftelijke toestemming van Werkgever) voor een periode van één jaar na beëindiging van de arbeidsovereenkomst een arbeidsrelatie aangaan met personen die in dienst zijn of tijdens deze Overeenkomst in dienst waren bij Werkgever. Oproepkracht zal ook geen arbeidsrelatie starten met ondernemingen en personen binnen het concern van Werkgever.


### Artikel 14 - Relatiebeding

Oproepkracht zal zonder toestemming van Werkgever voor twee jaar na het einde van de Overeenkomst geen contacten onderhouden of leggen met relaties van Werkgever.
Oproepkracht mag tijdens deze Overeenkomst geen relaties van Werkgever benaderen met als doel een zakelijke relatie aan te gaan na het einde van het dienstverband.

### Artikel 15 - Eenzijdig wijzigingsbeding

Werkgever kan binnen redelijke grenzen eenzijdige wijzigingen in deze Overeenkomst doorvoeren als hij een zwaarwichtig belang heeft.

### Artikel 16 - Nietigheid

Als een deel van deze Overeenkomst nietig of vernietigbaar is, verandert dat niets aan de geldigheid van de rest van de Overeenkomst. Het nietige deel wordt vervangen door een bepaling die zoveel mogelijk de inhoud van de nietige bepaling volgt.

### Artikel 17 - Slotbepaling

Alleen schriftelijke wijzigingen op deze overeenkomst zijn geldig.
Alle bijlagen zijn onderdeel van deze Overeenkomst.
Deze overeenkomst vervangt alle eerdere overeenkomsten tussen Partijen.

### Artikel 18 - Toepasselijk recht
Op deze overeenkomst is het Nederlands recht van toepassing.

### Artikel 19 - Bevoegde rechter
De rechtbank te Den Haag is exclusief bevoegd in het geval een geschil wordt voorgelegd aan de rechter.

Aldus opgemaakt in tweevoud op {{date}} te {{location}},

## Ondertekening

| Werkgever | Werknemer | 
|-------------|-----------| 
|Handtekening: _______________________________________|Handtekening: _______________________________________| 